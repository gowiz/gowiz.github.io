---
layout: default
title: Gowiz
---

Gowiz
=======

Deze website is mijn eigen kleine plekje op het grote internet om als lesgever nuttig materiaal beschikbaar te stellen voor anderen. Deze ruimte is vooral bedoeld om andere leerkrachten te bereiken. Leerlingen krijgen dit materiaal aangeboden op het smartschool platform.

[Cursussen wiskunde](cursussen.html)
----------------------

De reeks hoofdstukken die in mijn lessen worden gebruikt. Deze volgen nauwgezet de leerplannen. Ondertussen is het meeste materiaal redelijk volledig. Elk hoofdstuk bevat één stukje van het leerplan en alle leerplandoelen moeten ermee bereikt worden. Elk hoofdstuk is ook losstaand. Het is dus niet zo dat het nodig is om alle hoofdstukken te volgen, men kan dus gerust een deel nemen en toepassen in de lessen.

[Posters](posters.html)
------------

Een aantal posters die werden ontwikkeld om de wiskunde klassen op te luisteren. Deze posters staan boordevol formules. In onze klassen hangen we deze posters aan de muur waar ook ons schuifbord hangt. We mogen dus tijdens een toets niet vergeten ons schuifbord naar boven te schuiven ;-)

[Apps](apps.html)
------------

Naast het les geven schrijf ik ook nog software. Ik geef voorrang aan wiskunde-geïnspireerde apps. Zeer nuttig kan het formularium zijn. Daarnaast is ook nog het zeer succesvolle, met meer dan 50 000 installaties, combinatorics van mij. Ook heb ik een kleine app geschreven die veeltermvergelijkingen oplost.


[BIS-Basis](bis-basis.html)
------------

Een basiscursus wiskunde die origineel ontwikkeld werd door het Vlaams Ministerie van Onderwijs en Vorming. Deze werd ooit ontwikkeld voor BIS (Begeleid Individueel Studeren), een systeem waarbij de overheid in afstandsonderwijs voorzag. Deze cursus kan ideaal dienen om te remediëren. Het niveau is net wat verwacht wordt reeds gekend te zijn in de derde graad. Er werd gekozen voor een heel praktische aanpak waarbij er heel veel oefeningen voorzien zijn, alle oefeningen bevatten volledig uitgewerkte oplossingen.

[Meehelpen](develop.html)
------------

Al dit materiaal werd niet door mij alleen geschreven, dit werd ook niet in één keer als volledig geschreven. Het bevat stukjes theorie en oefeningen die geleidelijk aan opgebouwd werden tijdens mijn lessen of uit cursussen van collega's.

Als dit materiaal bruikbaar is in jouw lessen, help dan mee! Laat het mij weten wat er fout is, wat er beter kan en wat er toegevoegd kan worden.







